---
layout: post
title:  "[Cyfrowy Raport Nr. 2] - Newsy i Tutoriale"
date:   2018-10-23 09:38:12 +0200
image: /download/PCB_Spectrum.jpg
summary_large_image: /download/PCB_Spectrum.jpg
categories: cyfrowyraport
hidden: true
---



Mój subiektywny przegląd newsów i wydarzeń z ostatniego tygodnia. Zapraszam do czytania i dyskusji!

**W wieku 65 na raka umiera Paul Allen współzałożyciel Microsoftu.**

Żródło <https://www.cnbc.com/2018/10/15/microsoft-co-founder-paul-allen-dies-of-cancer-at-age-65.html>

Współzałożyciel Microsoftu Paul Allen zmarł w wieku 65 lat. Firma Vulcan Inc, której założycielem i prezesem był amerykański przedsiębiorca, poinformowała o śmierci Allena w poniedziałek w imieniu swoim i rodziny. 

Allen założył pierwszą firmę softwarową w 1975 roku wraz z swoim przyjacielem z dzieciństwa i liceum Billem Gatesem. Po ośmiu latach w 1982 opuścił Microsoft gdy lekarze zdiagnozowali u niego raka gruczołu limfatycznego. Allen pokonał raka kilka razy, ostatnio dziewięć lat temu. 

Allen odegrał główną rolę w sprzedaży dla IBMu systemu operacyjnego do pierwszego komputera osobistego, który jako MS-DOS położył podwaliny pod sukces Microsoftu. 

W marcu 2018 roku uznano go na 44. najbogatszego człowieka na świecie, z szacowaną wartością netto 21,7 miliarda dolarów, zrewidowaną w chwili jego śmierci do 20,3 miliarda dolarów.

**Cyfrowy gigant Micron inwestuje 100 mln dolarów w startupy z domeny sztucznej inteligencji**

Źródło <https://www.eetimes.com/document.asp?doc_id=1333855>

Firma Micron Technology ogłosiła utworzenie funduszu venture capital o wartości 100 milionów dolarów, którego głównym celem będzie pozyskanie nowych technologii w zakresie sztucznej inteligencji. To trudny czas dla giganta pamięci masowej który podąża śladem większych konkurentów Samsunga, SK Hynix i Toshiby. Mimo podjętych prób wyjścia poza rynek pamięci masowych, takich jak technologie Hybrid Memory Cube i procesor Automata, nowym produktom Microna nie udało się uzyskać komercyjnego sukcesu. Nowy joint venture to kolejna decyzja w tej serii po tym jak pamięci 3DXPoint zaprojektowany wspólnie z Intelem zostały po raz kolejna przesunięte na rok 2020.

**Kod x86 w iPhonie**

Źródło <https://www.heise.de/newsticker/meldung/Hacker-findet-x86-Controller-im-iPhone-XS-4177229.html>

Podczas analizy wstecznej oprogramowania modemu dla nowego iPhone XS odkryto kod x86. Mimo że Intel nie potwierdził tej informacji oficjalnie, w  modemie LTE do modelu XS znajduje się najprawdopodobniej odchudzony rdzeń x86 jako mikrokontroler. To może być rdzeń z rodziny "Quark", ponieważ Intel wykorzystuje ją również jako słynny Management Engine (ME) w swoich chipsetach. Układ XMM 7560 został wyprodukowany przez TSMC litografii 14 nm. Pewną ironią jest spostrzeżenie że gdy 10 lat po wprowadzeniu pierwszego procesora Atom ( "Silverthorne'a") wielu wieściło pewną porażkę tej architektury na rynku telekomunikacji. Jak widać x86 dotarł teraz do iPhone'a - ale to już nie ma większego znaczenia.

**Szpiegowanie bez chipów** 

Źródło 

<https://www.welivesecurity.com/2018/09/27/lojax-first-uefi-rootkit-found-wild-courtesy-sednit-group/>

Nasze najgorsze obawy dotyczące bezpieczeństwa firmewaru i sprzętu stają się powoli rzeczywistością. Eksperci ESET informują, że po raz pierwszy znaleźli wirusa atakującego UEFI BIOS i zastosowanego w praktyce. Był on wykorzystywany między innymi do ukierunkowanych ataków na pracowników rządowych na bałkanach.

**Szpiegowanie z chipami**

Źródło 

<https://www.bloomberg.com/news/features/2018-10-04/the-big-hack-how-china-used-a-tiny-chip-to-infiltrate-america-s-top-companies>

Jeszcze większe kontrowersje wzbudził raport Bloomaberga według którego służby wywiadowczych USA od 2015 roku wiedziały o chipach szpiegowskich dodawanych w chinach do płyt głównych o zastosowaniach serwerowych firmy Supermicro. Autorzy oskarżają  Chińską Armię Ludowo-Wyzwoleńczą o te nielegalne działania, który zmusiły podwykonawców do dodawania trojanów sprzętowych w formie mikroskopijnych chipów podłączanych pod układ zdalnego sterowania płytami głównymi. Jednak Bloomberg nie ujawnił szczegółów ataku.  Amerykańskie agencje wywiadowcze wciąż badają tę sprawę. Apple, Amazon, Supermicro i zaangażowane rządy kategorycznie zaprzeczają wszystkiemu, ale Bloomberg jest bardzo pewny swojej racji i powołuje się na 17 anonimowych źródeł w rządzie USA i producentów sprzętu. Jak na razie mamy słowo przeciwko słowu. 

**Intel zablokowany przy produkcji w 10-nm** 

Źródło <https://seekingalpha.com/article/4166652-intel-intc-q1-2018-results-earnings-call-transcript?part=single>

Wygląda na to że Intel w litografii krzemu doszedł do ściany którą są dla niego 10 nm. Jeśli informacje potwierdzą się to przez trzy kwartały tego roku Intel nie dostarczył więcej niż kilka rdzeni i3-8121U i małego dwurdzeniowego procesora bez grafiki w tym procesie produkcyjnym. Jest to niezwykle ciekawe biorąc pod uwagę że koncern dopieroco ogłosił dostępność nowej generacji o nazwie Ice Lake w 10 nm na Boże Narodzenie 2019 roku.

**[[[ Edukacja i Tutoriale ]]]**

Building Trojan Hardware at Home - tytuł mówi chyba wszystko! Dodam że chodzi o modyfikacje myszek, klawiatur etc.

- prezentacja w pdfie [link do slajdów](https://www.blackhat.com/docs/asia-14/materials/Dunning/Asia-14-Dunning-Building-Trojan-Hardware-At-Home.pdf)
- i wideo z konferencji BlackHat 2014 [link do yt](https://www.youtube.com/watch?v=QJ4KZ8vlo4g)

Samy Kamkar’s Crash Course in How to Be a Hardware Hacker [link do wideo](https://www.youtube.com/watch?v=tlwXmNnXeSY)

Jak napisać publikację techniczną - co jest ważne i na co zwracać uwagę?

<https://pdfs.semanticscholar.org/441f/ac7c2020e1c8f0d32adffca697bbb8a198a1.pdf>

Blog ze specyfikacją systemu naprowadzającego programu Apollo

<https://rescue1130.blogspot.com/2018/10/miscellaneous-notes-on-agc-design-from.html>

